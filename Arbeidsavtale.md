# Samarbeidsavtale gruppe 7
1. Betydning av avtalen

    Poenget med avtalen er å få alle til å samarbeide om et felles mål. Vi ønsker å redusere interne konflikter ved å hindre at små ting blir for store. Videre bruker vi avtalen for å få oversikt over oppgaven og for å lage en plan. Avtalen skal også være en sikkerhet for at arbeidet blir rettferdig fordelt, at ingen unndrar seg sin del, men skulle det likevel skje så er alle enige om, og klare over, konsekvensene.
Til slutt er det en avklaring av hvordan vi forholder oss til hverandre som gruppe, strukturen av gruppa og intern dynamikk. Hvordan vi som gruppe oppnår konsensus om jobbing fremover, tidsbruk og punktlighet.
2. Mål for samarbeidet 

    Målet er å få erfaring med oppstart og utvikling i gruppearbeid. Med det menes hvordan man opprettholder flyt i gruppearbeidet og jobber uten å la konflikter utvikles. Dessuten er det viktig at det faktisk samarbeides slik at ikke bare en liten del av gruppa holder prosjektet gående. Et annet mål med prosjektet er å lære hvordan gruppedynamikken påvirker det ferdige produktet. I tillegg vil prosjektet vil være god trening i forhold til framtidige prosjekt (ikke minst bacheloroppgaven), refleksjon med hensyn til gruppearbeid og gruppedynamikk.
3. Møtetidspunkt/-sted

    Det legges opp til at vi møtes for å jobbe med prosjektet til følgende faste tidspunkter hver uke:
Poenget er å få inn en jevnlig jobbing med prosjektet slik at vi ikke behøver å kaste bort tid på å huske hvor vi var sist, etablere gjennomføringsdisiplin, og sikre at arbeidsmengden blir mest mulig fordelt over prosjektperioden. Mest mulig arbeid legges til første del av uka, slik at vi lettere kan gå for avsluttende milepæler før helg, uten at det blir veldig travelt mot slutten av uka, og økt risiko for at vi må ta opp uavsluttet arbeid igjen neste mandag.
Eventuell lunsjpause og kortere pauser avtales ved starten av hver økt.
4. Oppmøte og fravær

    SI I FRA VED FRAVÆR, jo tidligere jo bedre.
5. Forberedelse/ hjemmearbeid/ selvstendig arbeid

    Viktig å gjennomføre bestemt hjemmearbeid, og også ta initiativ ved eventuelle kunnskapshull. Presentere selvstendig arbeid ved starten av dagen. Greit å jobbe hjemme, så man slipper å være bundet til felles timeplan og sted. Mulighet for å dele opp arbeidet i selvstendige bolker. Vær fleksibel i forhold til selvstendig arbeid og gruppearbeid.
Inn- og utsjekk nødvendig. Hva har man gjort siden sist og hva skal hvert gruppemedlem gjøre til neste. Alle har med skrivesaker og PC, eventuelt annet utstyr.
6. Møteprotokoll
    
    - Vi fører møtereferat.
    - En logg opprettes ut ifra hva som har blitt utført hver arbeidsdøkt. Logg over hvem som har gjort hva.
    - Vi må bli litt kjent med hverandre, slik at det ikke blir unødvendig strengt eller for mildt. Imøter overholder vi folkeskikk og fokus på møtet.
    - Saker må ikke flyte inn i hverandre og vi må derfor bli enige når vi er ferdig med hver sak.
    - Referat skal være ferdig skrevet samme dag som møte. Referent skriver derfor referat under møter.
    - Innsjekksrutine:
        - Runde rundt bordet med trivielldiskusjon.
        - Gjennomgå alles dag (se forelesningsslides om temaet «innsjekk»)
        - Hvordan har du det i dag, på en skala fra 1-10? o Forklar hvorfor du plasserer deg slik.
        - Hva trenger du fra gruppa i dag?
        - Er det noen hensyn gruppa bør ta til deg i dag? Alle skal ha klare arbeidsoppgaver.
    - Utsjekksrutine:
        - Alt utført arbeid blir kjapt loggført.
        - Avklare hva som skal gjennomføres av den enkelte til neste gang.
        - Reflektere over arbeidsdagen.
        - Hvordan har du det etter endt økt, på en skala fra 1-10?
        - Hvordan har gruppearbeidet påvirket dagen?
        - Har vi nådd målet for dagen?
        
7. Mislighold av avtale

    Avhenger av brudd, alvorlig versus enkle brudd. Viktig å vise litt hensyn for å forhindre mobbing og/eller uthenging. Ikke alltid en gruppe er villig til å ta konflikter der og da, derfor får alle ansvaret for å ta konfliktene ved rota, samt overholde de spillereglene vi enes om. Ikke vær hårsår, vi må tenke på at vi gjør dette for å lære.
Merk at ekskludering av medlemmer på grunn av brudd på avtalen ikke kan skje uten at emneansvarlig er kontaktet og involvert.
8. Varighet

    Denne avtalen gjelder minst frem til neste revidering, hvor det da blir fastslått hvorvidt varigheten skal utvides eller en ny samarbeidsavtale skal fremstilles. Dette gjøres i henhold til erfaringer gjort og med basis i den gjeldende samarbeidsavtalen. Avtalen inntrer ved signeringstidspunkt.
9. Gyldighet

    Alle gruppemedlemmer må signere samarbeidsavtalen for å kunne delta i prosjektet, og skal være innforstått med og ha reflektert rundt samarbeidsavtalens innhold.
